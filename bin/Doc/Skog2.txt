Långsamt men ständigt så lugnar du ner dig, du måste bort härifrån, springa så långt som dina ben bär dig, tillbaka hem. Med dina ögon fortfarande stängda så börjar du springa, det enda du hör är vinden och det sunkiga ljudet när dina stövlar träffar marken, om du trampar i jord eller över dina vänners döda kroppar vet du inte. Du springer tills du inte kan känna den äckligt söta doften, du springer tills du inte kan höra ljudet av dina stövlar mot marken, och äntligen så slutar det.
